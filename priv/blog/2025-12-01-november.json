{
  "date": "2025-12-01",
  "title": "Novembri kokkuvõte",
  "author": "Krister",
  "content": "Novembri kuus teenisid meie kliendid 123€ kokku. Mis tähendab, et niisama palju teenis ka Kirbs ise. Muidugi meil on nüüd ladu, mis on sama kallis ja kastid, reklaam jne. Kulud ületavad julgelt tulud, aga suund on õige. Kõige parem osa sellest 'ärist' on ikka see lastevanemate rõõm, et ei pea ise asjadega jagelema.\n\nSorteerimata kottide kogus on endiselt suur, aga samas kuna võtsime reklaami hetkel maha, siis nüüd ikkagi on tunda kahanemist. Ja üldse iga kott läheb kiiremini tänu süsteemidele, mida loome.\n\nKõikidele klientidele veel teavitust ei ole ka jõudnud saata, aga kui müük toimus, siis see raha kliendi kontole ka jõudis. Kui kontole midagi ei tulnud, siis järelikult polnud ka müüki. Tahaksin jõuda sinna, et meie tarkvara saadaks meili peale ise kokkuvõtteid, et mis seis on. Vb detsembris, vb jaanuaris."
}
